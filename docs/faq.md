<div dir="rtl">

# פרוייקט המפות החופשיות: שאלות נפוצות (FAQ)

1. [מהן מטרות הפרוייקט?](#מהן-מטרות-הפרוייקט)
1. [מהי כתובת אתר המפות החופשיות?](#מהי-כתובת-אתר-המפות-החופשיות)
1. [אילו מפות קיימות?](#אילו-מפות-קיימות)
1. [מה זה OpenStreetMaps?](#מה-זה-openstreetmaps)
1. [איך משתמשים במפות?](#איך-משתמשים-במפות)
1. [איך מתכננים מסלול?](#איך-מתכננים-מסלול)
1. [מה עושים אם הניתוב האוטומטי מסרב לעבור בקטע דרך ועושה סיבוב מיותר?](#מה-עושים-אם-הניתוב-האוטומטי-מסרב-לעבור-בקטע-דרך-ועושה-סיבוב-מיותר)
1. [אילו יישומים מראים את המפות באנדרואיד?](#אילו-יישומים-מראים-את-המפות-באנדרואיד)
1. [אילו יישומים מראים את המפות באייפון?](#אילו-יישומים-מראים-את-המפות-באייפון)
1. [האם אפשר להעלות את המפות למכשירי Garmin?](#האם-אפשר-להעלות-את-המפות-למכשירי-garmin)
1. [מאיפה אפשר להוריד מפות לשימוש ללא רשת (offline)?](#מאיפה-אפשר-להוריד-מפות-לשימוש-ללא-רשת-offline)
1. [איך מוסיפים או משנים פרטים לא נכונים במפה?](#איך-מוסיפים-או-משנים-פרטים-לא-נכונים-במפה)
1. [איפה אפשר לדווח על באגים, לבקש יכולות חדשות ולתרום לפיתוח האתר והמפות?](#איפה-אפשר-לדווח-על-באגים-לבקש-יכולות-חדשות-ולתרום-לפיתוח-האתר-והמפות)
1. [איפה המקרא?](#איפה-המקרא)
1. [איך מורידים מסלול קיים מהמפה?](#איך-מורידים-מסלול-קיים-מהמפה)
1. [איך להוסיף באופן פשוט יותר מסלולים מסומנים למפה?](#איך-להוסיף-באופן-פשוט-יותר-מסלולים-מסומנים-למפה)
1. [מה מותר להעלות לקבוצת הפייסבוק?](#מה-מותר-להעלות-לקבוצת-הפייסבוק)
1. [איך רואים את שכבת מפת החום של סטראבה באתר?](#איך-רואים-את-שכבת-מפת-החום-של-סטראבה-באתר)
1. [איך מוסיפים מפה בהתאמה אישית לאתר?](#איך-מוסיפים-מפה-בהתאמה-אישית-לאתר)
1. [מי עומד מאחורי האתר?](#מי-עומד-מאחורי-האתר)
1. [למה אני לא רואה את המסלול שתכננתי באתר או תכנה כלשהם?](#למה-אני-לא-רואה-את-המסלול-שתכננתי-באתר-או-תכנה-כלשהם)
1. [האם אתם מתכננים להוציא אפליקציה משלכם?](#האם-אתם-מתכננים-להוציא-אפליקציה-משלכם)
1. [האם אפשר לקבל את נתוני הגובה (DEM) שבהם אתם משתמשים?](#האם-אפשר-לקבל-את-נתוני-הגובה-dem-שבהם-אתם-משתמשים)
1. [כשהופכים תוצאה של חיפוש סינגל רשמי למסלול, האם כוון המסלול שנוצר הוא בהתאם לכוון הרכיבה כפי שהוגדר עלי ידי קק“ל?](#כשהופכים-תוצאה-של-חיפוש-סינגל-רשמי-למסלול-האם-כוון-המסלול-שנוצר-הוא-בהתאם-לכוון-הרכיבה-כפי-שהוגדר-עלי-ידי-קקל)

### מהן מטרות הפרוייקט?
1) לספק חלופה חוקית חינם למפות סימון השבילים והאופניים של ישראל.
2) לאפשר תכנון ושיתוף של מסלולי שטח.
3) לעודד מיפוי קהילתי של שבילי הליכה רכיבה ונסיעה. 
### מהי כתובת אתר המפות החופשיות?
https://israelhiking.osm.org.il

### אילו מפות קיימות?
באתר קיימות שתי מפות חופשיות מבוססות OpenStreetMap, האחת של סימון שבילים, ואחת עבור אופני הרים.  לכל אחת מן המפות יש גרסה אנגלית וגרסה עברית  שניתן לעבור ביניהן בעזרת כפתור השפה. כמו כן אנחנו מראים תצ“ל של גוגל ומספקים שכבה שקופה של שבילים מסומנים אותה אפשר להעלות על גביו. משתמשים מתקדמים יכולים להוסיף מפות נוספות בהתאמה אישית (ראו למטה).

### מה זה OpenStreetMaps?
בקצרה, [OpenStreetMap](http://www.openstreetmap.org/) או בקיצור OSM, היא הויקיפדיה של עולם המפות. זהו פרויקט שיתופי ליצירת מאגר מידע גיאוגרפי חופשי בכיסוי עולמי. המידע נערך על ידי משתמשים מתנדבים בעזרת נתוני GPS ותצלומי אוויר חופשיים. ממאגר המידע של OSM ניתן לייצר מפות מסוגים שונים (כגון מפות תחבורה, או שימושי קרקע). המפות הספציפיות שלנו מדגישות מידע למטיילים ולרוכבים. המידע מהפרויקט זמין להורדה ולשימוש בחינם לפי רישיון [CC-BY-SA 2.0](https://creativecommons.org/licenses/by-sa/2.0/).

### איך משתמשים במפות?
אפשר להשתמש בהן באתר עצמו לתכנון מסלולי טיולים ושיתוף שלהן, ואפשר להשתמש בהן על גבי אפליקציות צד שלישי שונות בסמארטפונים לצורך ניווט.

### איך מתכננים מסלול?
ראו הסבר [בסרטון הזה](https://www.facebook.com/guy.shakhar/videos/g.994960670559126/10155138991564589/?type=2&theater) 

### מה עושים אם הניתוב האוטומטי מסרב לעבור בקטע דרך ועושה סיבוב מיותר?
ראשית בדקו שזה לא מסיבה טובה: שער סגור, תעלה או גדר. אם לא, הבעיה נגרמת מנתק בין דרכי OSM שלא חוברו בזמן המיפוי. אפשר לעבור למצב ”קוים ישרים“, לדלג ידנית על הקטע הבעייתי, ולחזור לניתוב אוטומטי. כדי שהבעיה תטופל לטובת משתמשים עתידיים, מומלץ לגשת לעריכת המפה ולחבר את מה שצריך.

### אילו יישומים מראים את המפות באנדרואיד?
מפות האופניים והשבילים מופיעות ב-
[OruxMaps](https://play.google.com/store/apps/details?id=com.orux.oruxmapsDonate&hl=en),
[LocusMap](https://play.google.com/store/apps/details?id=menion.android.locus&hl=en)
וב-[Off-Road](https://play.google.com/store/apps/details?id=com.myadventure.myadventure&hl=en).
מפת השבילים בלבד מופיעה ב-
[Trailze](https://play.google.com/store/apps/details?id=com.trailze.client&hl=en)
וגרסה ישנה של מפת השבילים מופיעה 
ב[עמוד ענן](https://play.google.com/store/apps/details?id=com.amudanan.amudanan&hl=en). 
כמו כן, אפשר להוסיף את המפות לכל יישום שניתן להגדיר בו מפות בהתאמה אישית.

### אילו יישומים מראים את המפות באייפון?
היישומים Gaia GPS ו–motionX מאפשרים התקנה של מפות בהתאמה אישית, ובכללן המפות שלנו. 
עמוד ענן ו-Trailze מכילים את מפת השבילים בלבד.

### האם אפשר להעלות את המפות למכשירי Garmin?
לא. המפות שלנו אינן ווקטוריות ולא מתאימות למכשירי גארמין חדשים. ישנן חלופות אחרות מבוססות OSM:
המפות [ההולנדיות](http://garmin.openstreetmap.nl/) החופשיות, 
מפות הטיול בתשלום של 
[גארמין](https://buy.garmin.com/en-US/US/p/579146)
(כולל סמ"ש), ומפות האופניים של 
[trailforks](https://www.trailforks.com/tools/garminmaps/),
אבל הן אינן קשורות אלינו.

### מאיפה אפשר להוריד מפות לשימוש ללא רשת (offline)?
אפשר להוריד מפות עבור היישומים OruxMaps  ו- LocusMap על ידי גלישה ממכשיר אנדרואיד שבו כבר הותקן היישום לכתובת:

https://israelhiking.osm.org.il/#/?download

ליישום Off-Road  אפשר להוריד מתוך היישום.

### איך מוסיפים או משנים פרטים לא נכונים במפה?
נרשמים לאתר OSM ומתחילים לערוך את המפה. הסברים נוספים בסרטונים שהכין הלל יקיר: 

1. [כלים בסיסיים](https://www.facebook.com/100004327806438/videos/g.994960670559126/597479600406295/?type=2&theater)
2. [עריכה מהקלטת GPS](https://www.facebook.com/100004327806438/videos/g.994960670559126/597482377072684/?type=2&theater)
3. [עריכה בעזרת Strava heat map](https://www.facebook.com/100004327806438/videos/g.994960670559126/597483540405901/?type=2&theater)
4. [טיפול ב-relations](https://www.facebook.com/100004327806438/videos/g.994960670559126/597484567072465/?type=2&theater)

### איפה אפשר לדווח על באגים, לבקש יכולות חדשות ולתרום לפיתוח האתר והמפות?
[בדף הפרוייקט בגיטהאב](http://www.github.com/IsraelHikingMap)

### איפה המקרא?
משמאל למפה תחת “i"

### איך מורידים מסלול קיים מהמפה?
הסבר ב[סרטון הזה](https://www.facebook.com/guy.shakhar/videos/g.994960670559126/10154694281899589/?type=2&theater)

### איך להוסיף באופן פשוט יותר מסלולים מסומנים למפה?
הדרך הקלה למתחילים לעדכן את המפה היא להקליט בשטח מסלול בפורמט gpx, להעלות אותו דרך אתר המפה ל-OSM ואז לאפשר לאתר לזהות מקטעים חסרים. האתר יאפשר לכם לסמן אם הם שבילים רגליים, מתאימים לרכב או לאופניים ולציין מהו סימון השבילים שלהם. 
תקציר 5 השלבים:
1. אם בצד ימין למעלה רשום "משתמש לא מזוהה", היכנסו או הירשמו ל OSM על ידי כפתור ה-"כניסה" שלידו.
2. היכנסו לממשק המשתמשים הרשומים - מפתח הברגים שמשמאל לשם המשתמש שלכם - ובחרו את "ההקלטות שלי".
3.  אם עוד לא העלתם את הקלטת המסלול ל OSM, עשו זאת עם "העלו מסלול" והמתן  5-10 דקות עד שהקלטת המסלול החדש תופיע ברשימת ההקלטות. יתכן שתצטרכו לטעון מחדש את האתר על ידי כפתור הרענון או Crtl-R .
4. לחצו על כפתור ה"+" (מצאו מסלולים שלא מופו) שעל יד ההקלטה. האתר ינתח את ההקלטה וימצא את החלקים שעוד לא מופו.
5. עבור כל קטע שאתם רוצים להוסיף, לחצו על הכוכבית הזהובה, הגדירו את סוג השביל, הגדירו לו צבע, אם קיים, ולבסוף אשרו עם כפתור ה -"+". 
בקרוב נוסיף סרטון הדגמה.

### מה מותר להעלות לקבוצת הפייסבוק?
שאלות על הפרויקט ועל OSM וחומר כללי שקשור לניווט, מיפוי וטיול. פרסומים מסחריים יורשו רק באישור המנהלים.

### איך רואים את שכבת מפת החום של סטראבה באתר?
לחצו [כאן](http://israelhiking.osm.org.il/#!/?s=pxNUF8uME3) לצפות בשכבה, היא תתווסף באופן קבוע לרשימת המפות שלכם.

### איך מוסיפים מפה בהתאמה אישית לאתר?
הסבר ב[סרטון הזה](https://www.facebook.com/guy.shakhar/videos/g.994960670559126/10155149159389589/?type=2&theater)

### מי עומד מאחורי האתר?
מפתחי האתר והמפות הם הראל מזור וזאב שטדלר. [גיא שחר](https://www.facebook.com/guy.shakhar) עזר בעיצוב מפת האופניים. הפרוייקט אינו מסחרי.

### למה אני לא רואה את המסלול שתכננתי באתר או תכנה כלשהם?
קיימים אתרים ותוכנות שלא תומכים בגרסאות חדשות יותר של פורמט המסלולים (GPX). במקרה כזה שמרו את המסלול בפורמט Single track GPX תחת ”שמירה בשם...“.

### האם אתם מתכננים להוציא אפליקציה משלכם?
השוק רווי באפליקציות טובות, לא מתכננים כזו בעתיד הנראה לעין. 
אנחנו מקיימים שיתוף פעולה עם מפתחי האפליקציה הישראלית off-road ונשקול בחיוב שת“פים נוספים.

### האם אפשר לקבל את נתוני הגובה (DEM) שבהם אתם משתמשים?
נתוני הגובה שבהם אנחנו משתמשים פתוחים לשימוש חופשי. הנתונים מבוססים על מידע של ASTER ועברו התאמה לישראל. קבצים בפורמט hgt זמינים
ב[גיטהב של המפה](/IsraelHikingMap/Map/tree/master/Cache/Rasters/ASTER).

### כשהופכים תוצאה של חיפוש סינגל רשמי למסלול, האם כוון המסלול שנוצר הוא בהתאם לכוון הרכיבה כפי שהוגדר עלי ידי קק“ל?
אם מישהו טרח והוסיף את כיוון הרכיבה, אז כן - ברוב המקרים תראו על סינגלים כאלו חצי כיוון. אם לא, אי אפשר להסתמך על כיוון הרכיבה שנוצר (שרירותית) ואז [אתר קק"ל](http://www.eyarok.org.il/bike/) הוא הסמכות. אם הכיוון אינו נכון, האפשרות להפיכת מסלול נמצאת בהגדרות מסלול (מפתח שבדי) תחת מפות ושכבות. אם אינכם רואים אותה, לחצו על גלגל השיניים הכתום לאפשרויות מתקדמות. נשמח אם יותר משתמשים יגדירו את כיוון המסלולים במפה.   

</div>
